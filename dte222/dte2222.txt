

+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=+=
The DTE222 Hacking Journal   -   Numero 0 del 30-1-1987
--------------------------------------------------------------------------
LE INTERVISTE FAMOSE

Intervista rilasciata a BlueBoy da Gino Pacchetto, inventore della rete
ITAPAK a commutazione omonima.

BB: " Come e` nato il progetto ITAPAK ? "
GP: " ACP:COM .. be` vede, anche se all'inizio non lo si voleva ammettere
   il crescente sviluppo informatico in Italia poneva il problema di ren-
   dere disponibili strutture adeguate alla situazione. "
BB: " Mi scusi, Sua Nua, ma in che senso parla di 'strutture adeguate'?
   Non le sembra che anzi tuttora ITAPAK sia in un certo senso.. carente?"
GP: " ACP:RESET DTE , ACP:RESET DTE ... ITAPAK deve ancora raggiungere il
   suo stato di piena maturita`, ma bisogna aver pazienza. D'altra parte,
   guardiamo gli altri.."
BB: " Ecco, si`, guardiamoli: vogliamo prendere come esempio TELENET, o
   Tymnet, o Kometh .. o cosa preferisce, Illustrissimo DNIC ?"
GP: " ACP:PAR INV .. perche` parlare di Kometh o di Tymnet? Guardi per
   esempio GABONnet : quelli riescono a malapena a commutare tre pacchetti
   al giorno.."
BB: " Non capisco il parallelo con GABONnet: il loro sviluppo tecnologico
   non e` certo legato al nostro."
GP: " ACP:ENGAGED .. questo lo dice lei. Da chi crede che copiamo i circuiti
   e il firmware di gestione dei nodi? " <sogghigno soddisfatto>
BB: " A proposito di Nodi: come mai a volte le vostre apparecchiature si
   rifiutano di effettuare le chiamate e si ingarbugliano in generici
   Network Congestion ?"
GP: " ACP: RESET RPE .. lei non ha capito. NC non significa Network
   Congestion.."
BB: " Ah no? Vorrebbe, PAD Puro, gentilmente spiegare la corretta interpre-
   tazione ?"
GP: "Certamente: vede, ad ogni nodo abbiamo sistemato un addetto che legge
   le NUA di volta in volta impostate e provvede a comporre manualmente
   i numeri. Capita a volte che l'addetto ne riceva troppe e non riesca
   a tenere il ritmo necessario. Cosi` per non far torto ad alcuno evita
   volutamente di passare QUALUNQUE comunicazione (cioe` Non Caga).
   Questa soluzione l'ho (modestamente) battezzata OTON "
BB: " E che significa OTON?"
GP: " O Tutti O Nessuno . Un classico esempio di democrazia, non le pare?"
BB: " Lasciamo commutare..  Quali sono i Suoi prossimi impegni in questo
      senso ?"
GP: " Due principalmente: l'aumento dei Baud-Rates di trasmissione e una
      nuova linea speciale di trasmissione dati."
BB: " Cosa intende di preciso?"
GP: " Be`, ho pensato di dimezzare il formato dei bit selezionabili per la
   trasmissione: da 7-8 passare a 3-4 . In questo modo i nuovi bytes risul-
   tano essere lunghi la meta` di quelli vecchi, e la velocita conseguente-
   mente raddoppia."
BB: " E la nuova linea speciale?"
GP: " Si tratta di un progetto ancora in fase di sviluppo: sara` attivo
   a partire dal 1990 parallelamente ad Itapak. I dati utilizzeranno come
   linee di trasmissione le condutture idrauliche delle fogne, e come
   concentratori di "pacchetto" gli stessi Water-Closes domestici
   opportunamente riadattati."
BB: " E come si chiamera` ?"
GP: " GABI-net ."
BB: " Mi sembra un po' una presa per il culo"
GP: " Infatti. D'altra parte GABI-net risultera` essere la scelta migliore
   per tutte le stronzate che solitamente si spediscono ..."
BB: "Su questo non c'e` dubbio. Vedo comunque che i suoi tecnici si danno
   insolitamente da fare questa sera.. c'e` una gran ressa attorno a quei
   due monitor. Controllo computerizzato dell'hardware?"
GP: "Torneo di Pac-Man. Adesso la devo lasciare perche` devo fare un'impor-
   tante sessione internazionale.."
BB: "ESA? CERN? MIT? DOW-JONES...?
GP: "Lusty Lady"
BB: "Ma..."
GP: " ACP:CLR CONF"

0